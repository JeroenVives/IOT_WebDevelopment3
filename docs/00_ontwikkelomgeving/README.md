# Ontwikkelomgeving

In deze cursus zullen we gebruik maken van Visual Studio Code als ontwikkelomgeving. We leggen meteen de link met de cloud om onze website op een professionele manier te hosten.

## Visual Studio Code

Visual Studio Code (ook wel VS Code genoemd) is een ontwikkelomgeving die ontzettend veel programmeertalen ondersteunt. Om deze tool te installeren, download je [hier](https://code.visualstudio.com/download) eerst de correcte package voor jouw besturingssysteem.

VS Code is gemaakt om uitbreidbaar te zijn. Er zijn dan ook heel veel extensies beschikbaar die ons leven een pak eenvoudiger kunnen maken, concreet zullen we de volgende installeren:
* [PHP](https://marketplace.visualstudio.com/items?itemName=DEVSENSE.phptools-vscode): deze uitbreiding biedt ons code completion, refactoring hulp, conventiechecks en zelfs een lokale development server.
* [ftp-simple](https://marketplace.visualstudio.com/items?itemName=humy2833.ftp-simple): hiermee kunnen we onze lokale codewijzigingen automatisch synchroniseren met de web server. Mogelijk zal je [een hotfix moeten installeren](https://github.com/humy2833/FTP-Simple/issues/324#issuecomment-2337353138) om een breaking issue te verhelpen.

Op de documentatiepagina van elke tool kan steeds een uitgebreide gebruikshandleiding teruggevonden worden.

## Cloud server

Via [Academic Software](https://www.academicsoftware.eu/) zullen we een gratis Combell web hosting pakket aanvragen. Hiervoor dien je [dit stappenplan](https://support.academicsoftware.eu/hc/nl/articles/360017227378-Hoe-Combell-webhosting-aanvragen) te doorlopen. Kies voor Linux als type web hosting.